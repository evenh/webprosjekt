NYHETER
==========================

**31.10.2013**

**Fungerer samarbeidet?** Uansett hva svaret er anbefaler vi at du leser [dette](./prosjektoppgave/samarbeidsavtale.md) og skriver en avtale med de andre deltakerne. Linken har forslag til innhold, eksempler, og informasjon om hva dere kan gjøre hvis dere ikke får samarbeidet til å fungere.

**29.10.2013**

**Innlevering av forprosjekt**. Vi har fått noen spørsmål om hvordan man går frem i utformingen av forprosjektrapporten. Det er ingen *formelle krav* til hvordan denne skal se ut, hvilke verktøy man skal bruke etc. bortsett fra det som står i oppgaveteksten. Hovedmålet er at dere skal få erfaring med å planlegge et prosjekt, sette opp realistiske, trinnvise mål, og forsøke å forutse hva som må gjøres og hvor lang tid det vil ta. 

Når det er sagt er det ikke slik at vi forventer at alle skal klare å forutse alt dette - estimering og prosjektplanlegging krever erfaring og øvelse. Det vi legger vekt på er at dere har gjort et seriøst forsøk, slik at dere senere, i sluttrapporten kan vise en reflektert evaluering av hvordan prosjektet faktisk utviklet seg, i forhold til hva dere på forhånd hadde tenkt. Målet er altså at dere skal få en nyttig erfaring, som dere skal kunne vise at dere har lært noe av; ikke at dere har en perfekt plan, som dere så klarer å gjennomføre til punkt og prikke. 

Det er også greit å gjøre endringer i planen underveis; gjør dere dette, *dokumenter det*, og redegjør i sluttrapporten for hva som gjorde at dere måtte endre planen. Da viser dere at dere reflekterer over deres egen prosess, og gjør bevisste valg. Sannsynligvis vil dette gjøre sluttproduktet bedre.

Prosjektrapporten og kravspesifikasjonen skal legges ut på gruppens hjemmeområde, slik det fremgår av oppgaveteksten.

Lykke til!


**22.10.2013**

Alle vi har mottatt gyldige JSON-filer fra (ca 110 stk.), enten via fronter, eller via www-mappe, har nå blitt tildelt gruppe. Dette med unntak av to studenter, som blir kontaktet på e-post, og vil få flere deltakere. 

[Gruppelisten finner du her](./prosjektoppgave/grupper.md)

De fleste gruppeønsker med 4 navn har blitt innvilget. Gruppefordelingen for øvrig har blitt gjort via en matching-algoritme, som søker etter gruppesammensettinger som tilsammen gir grupper med størst mulig grad av like interesser. Helheten har blitt prioritert, og det er lagt vekt på at det skal bli færrest mulig grupper med få eller ingen felles interesser, snarere enn å maksimere likhet i enkelte grupper. 

Dersom man ønsker å vå vite hva gruppen hadde til felles kan man ta kontakt, men vi anbefaler heller at dere blir kjent - kontakt hverandre på e-post og avtal et møte!! Du har studentnummer til alle deltakerne, og dermed også mailadressen.

De som nå ikke har blitt tildelt grupper kommer til å bli delt inn tilfeldig. 

Lykke til med oppstart!


**22.10.2013**

Oppgaveteksten til prosjektarbeidet er nå lagt ut her: [prosjektoppgave.md](./prosjektoppgave/prosjektoppgave.md). Gruppene kommer fortløpende.

**15.10.2013**

**Gruppeinndeling:** 
Det er mange som har levert inn sine interesser via gruppesystemet, men det er fremdeles mange som mangler. Det er viktig at *alle* melder inn sine interesser så fort som mulig, slik at vi kan spikre gruppene. Vi vil begynne med gruppesammensettingen  i dag, men da jeg (Alfred) er sykemeldt ut uken vil det mest sannsynlig drøye til mandag før den endelige gruppesammensettingen er på plass. 
  * De som har ytret ønske om å være på gruppe sammen vil få dette innvilget, dersom det er fire på gruppen, og så fremt deltagerne har oppgitt at de har sammenfallende interesser. 
  * Vi vil forsøke å ta også andre gruppeønsker med i betraktningen når vi legger kabalen, men vi lover ingen ting.
  * Vi informerer fortløpende etter hvert vi kommer frem til gruppeforslag, enten på github eller via e-post

**Oblig 2:** 
Det er mange henvendelser ang. oblig 2 i vårt ticketsystem. Vi behandler disse fortløpende, men vær litt tålmodige.



**10.10.2013**

**Gruppeinndeling:** Som annonsert ønsker vi å dele inn i grupper basert på interesser. Vi har laget en provisorisk web-app for dette formålet. Gjør slik: 

  * Gå til web-appen [interestGroups](http://web.warpspace.org/interestGroups/) og registrer dine ønsker. 
  * Trykk "Lagre mine valg". Du får da ned en fil, `interesser.json`. Denne skal du lagre direkte i din www-mappe, eller, levere inn via fronter, dersom du ønsker å holde interessene dine privat. **OBS:** *I safari vil du få opp innholdet i json-fila direkte på skjermen. Du kan da lagre fila som "interesser.json", fra fil-menyen i browseren.* 


**Bli med på forskningsprosjekt!**

Vi søker fire studentgrupper som vil være med på forskningsprosjektet om
studenters læring og innvielse i ekspertkulturer.

Alle studenter som følger kurset kan delta (både ingeniørfag og andvendt
datateknologi)

Grupper som deltar får tilgang til reserverte grupperom på avtalte
tider. Deltakerne får også et gavekort på 200 kr som takk for hjelpen.

Presentasjonen fra forelesningen 2. oktober finner du [her](https://github.com/hioa-cs/webprosjekt/blob/master/Forskningsprosjekt_informasjon_til_studenter_webprosjekt_02102013.pdf).

Interessert? Du kan registrere dette når du melder fra om hva slags
prosjekt du er interessert i å jobbe med.
Eller ta kontakt med Monika Nerland: [monika.nerland@iped.uio.no](mailto:monika.nerland@iped.uio.no)



**20.09.2013**

  * Ukesoppgave: Lag et sjakkbrett og / eller et liknende spillbrett med HTML og CSS. Flere detaljer [her](./oppgaver/sjakk.md)
  * Forelesningsnotater for onsdagen(f9) er lagt ut. På mandagen(f8) gikk vi igjennom kode for sjakkbrettet, som nå er oppgave, så dette legges ikke ut før senere.
  * Forrige mandags forelesning(f7) var også en ren kodeforelesning. Materialet herfra er lagt ut.


**16.09.2013**

Detaljer om innlevering av oblig1:
      
- **Levering av oblig1 skjer ved at man legger ut siden på en bestemt måte**. For at det skal være mulig å rette noenlunde effektivt er det et krav at man legger ut *slik at siden kommer direkte opp* (IKKE at man kommer til en liste av filer), via en av følgende to url'er (der s101010 er byttet ut med ditt studentnummer):
      - **A)** `student.cs.hioa.no/~s101010/`. Dette vil funke dersom hovedfila heter "index.html" og ligger rett i www-mappa.
      - **B)** `student.cs.hioa.no/~s101010/webprosjekt.html`. Denne linken vil ikke bli indeksert av søkemotorer, så dette er et alternativ for dere som ønsker å være anonyme. Dette forutsetter at `webprosjekt.html` ligger i www-mappa. 
- **Du er nødt til å være meldt inn i fronter-rommet**, for at vi skal kunne vite om deg. *Dersom du ikke kommer inn i fronter-rommet, [send mail ved å klikke her](mailto:webprosjekt@cs.hioa.no?subject=Frontertilgang)*

Et par tekniske avklaringer:
- Med *interne lenker* mener vi lenker som peker til et HTML-element på samme side.
- Med *eksterne lenker* mener vi lenker som peker ut til et annet domene.
- Dersom du i tillegg har egne undersider er det helt OK, men ikke et krav. Du må da allikevel ha linker til eksterne domener og til HTML-elementer på samme side.
- En del har spurt om hva som er minimumskravet for å få godkjent, spesielt mtp. hvor forskjellige CSS-filene må være. Det har vi valgt å ikke svare på; dersom vi oppgir et minimum her, vil mange gjøre akkurat det og ikke mer. Dersom du har lavt ambisjonsnivå og faktisk bare ønsker å bestå, kan du legge ut det du selv mener er godt nok, og så fortelle i en e-post at du har lavt ambisjonsnivå. Du vil da få et kort svar, med "OK/IKKE OK". De som ikke oppgir at de har lavt ambisjonsnivå, og som har forsøkt å strekke seg litt, vil få fyldigere tilbakemelding.
- Fil- og mappenavn er case-sensitivt på internett. Det vil si at det skilles på store og små bokstaver, i motsetning til i windows. For å være på den sikre siden:
      - Bruk kun små bokstaver i alle fil- og mappenavn
      - Bruk lavstrek `_` i stedet for mellomrom i fil- og mappenavn
      - Bruk kun engelske bokstaver, tall og lavstrek (ikke internasjonale tegn som æøå etc.) i fil- og mappenavn
       
**LYKKE TIL!**

**04.09.2013**

- Ingen forelesning neste onsdag (11.sept.) pga. ped.-kurs.
      - Mandagen (09.sept.) blir det i utgangspunktet ikke nytt stoff, men mer omfattende eksempler og utdyping av det som har blitt gjennomgått til nå. Altså: Mer praktisk, mindre slides. Prøver også å finne noen morsomme nøtter å løse.
      - Ønsker du å få noe repetert i plenum? Send e-post! [webprosjekt@cs.hioa.no](mailto:webprosjekt@cs.hioa.no). Er det flere som ønsker det samme tar vi en runde på det. 
      - Det blir lab som normalt hele neste uke.
- **Oblig 1 er ute**, som nevnt på forelesning. Du finner oppgaveteksten under `./oppgaver`


**26.08.2013**

Vi bruker nå github for å legge ut nyheter. Det innebærer at du nå kan få e-postvarsling hver gang det blir lagt til en nyhet, eller det skjer noe i repositoriet - altså hver gang det legges ut oppgaver, forelesningsnotater el. Dette aktiverer du ved å "watche" prosjektet. 

1. Opprett en github-konto på [github.com](http://www.github.com)   - 
   - bruk din hioa-adresse for å kunne søke om studentkonto med 5 gratis *private* repositories. Dette søker du om her: [https://github.com/edu](https://github.com/edu)
   - En annen e-postadresse vil kunne gi deg ubegrenset antall *offentlige* repositories, men ingen *private*.
2. Følg webprosjekt, ved å logge deg inn, gå til [repositoriet for kurset](https://github.com/hioa-cs/webprosjekt) og trykk "Watch". Les mer om varsling her: [Notification & Stars](https://github.com/blog/1204-notifications-stars)


**Info om forskningsprosjektene**

1. [Pedagogikk-prosjektet](FoU_Pedagogikk.md), presentert dag 1, v. Prof.Monika Nerland
2. [Eye-tracking](FoU_Eyetracking.md), presentert i dag, v. Gerd Berget
