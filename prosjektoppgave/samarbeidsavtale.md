
# Samarbeidsavtale
Det oppfordres til samarbeidsavtale innad i gruppen. Det er en gruppeavtale ved prosjektets start hvor dere skriver under på et dokument som inneholder informasjon om hvordan dere skal jobbe sammen under prosjektet samt hvilke sanksjoner som skal gjøres dersom avtalen ikke holdes. 

Avtalen kan inneholde: 

  * Arbeidsinnsats - hvor mange timer skal dere legge ned i prosjektet ukentlig (minimum).
  * Vurdering av arbeidsinnsatsen - hvordan dere skal gi en vurdering underveis i prosjektet.
  * Prosjektmøter - når, hvor, hvordan og hvor ofte.
  * Informasjonsplikt - beskjed om fravær, forsinkelser eller andre grunner man ikke kan utføre arbeidsoppgaver man er gitt.
  * Arbeidsmiljø.
  * Saksbehandling.
  * Evaluering.
  * Utestengelse - hva må til for å komme til dette punktet. Det blir da opp til gruppen å finne hva de aksepterer samt hva som er akseptert i forhold til arbeidsinnsats. Gruppen bestemmer selv hvor grensen for utkastelse skal ligge, men må fremdeles i samtale med fagansvarlig dersom den broen først krysses.

[Eksempel](http://79.160.173.144:23000/ijava/gruppe35/samarbeidsavtale.php) | 
[Flere eksempler](https://www.google.com/search?q=samarbeidsavtale#q=samarbeidsavtale+prosjekt)


# Problemer i gruppa? 
De som ved gjentatte anledninger har forsøkt å få kontakt med gruppemedlemmer uten hell, eller av andre grunner har samarbeidsproblemer i gruppen kan sende [e-post til fagansvarlig direkte](mailto:alfred.bratterud@hioa.no), *med CC til alle involverte*. Vær rett frem og tydelige, men på en sivilisert måte. Fagansvarlig tar da saken videre og kaller eventuelt inn til samtale.

Generelt, husk at:

  * De fleste samarbeidsproblemer oppstår ved at man har ulike eller gale forventninger til hverandre. Vær tydelig og realistisk med dine gruppedeltakere om hva de kan forvente av deg. Dette gjøres aller best skriftlig, i form av en avtale. Er du opptatt noen spesielle dager? Må du hente i barnehage til visse tider?  Har du problemer med helsa, eller vanskelige ting på hjemmefronten? Det kan ofte hjelpe å være litt åpen om slike ting for å gi gruppedeltakerne realistiske forventninger. Har man riktige forventninger blir man mindre skuffet.
  * Stort sett får man *ikke* velge sine kollegaer og arbeidskamerater i arbeidslivet. Noen ganger må man da velge om man selv vil dra det ekstra lasset. Senere kan det være en selv som trenger litt ekstra drahjelp eller forståelse.
  * Det å eventuelt bytte gruppe el. vil koste mye tid og krefter for de det gjelder. Forsøk å fokusere på det faglige fremfor å bruke mye tid på problemer som kanskje ikke er så alvorlige. 


